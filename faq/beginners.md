# Otázky z přednášek

## Proč jsme nuceni používat Linux?

Linux jako operačný systém UNIXového typu je odladěným nástrojem vývojáře.
Bariéra pro započetí programování v Linuxu je minimální (vlastně otázka instalace jednoho balíčku kompilátoru), což je mnohem snadnější než ve Windows.
Nikdo Vás nenutí si Linux instalovat přímo na hardware. Poskytujeme Vám [virtuální stroj se stejným prostředím](vm.md) jako je na učebnách.
V neposlední řadě stojí za zmínku to, že na přijímacích pohovorech do firem jako je Google nebudete mít k dispozici nic jiného než holý editor bez obarvování syntaxe a kompilátor.
Na Intellisense v takovém případě můžete zapomenout.
Můžete si o tom přečíst např. v tomto [článku o přípravě na pohovor do Google](https://psc-g.github.io/interviews/google/2020/02/25/interviewing-at-google.html)
nebo v [článku obdobném](http://steve-yegge.blogspot.com/2008/03/get-that-job-at-google.html).


## Budou se přednášky týkat spíše z větší části vysvětlení základní programovací logiky (smyčky, podmínky.. ) nebo to je záležitost jen prvních pár hodin?

Půjdeme i do hloubky, smyčky a podmínky budeme řešit na první přednášce.


## Vůbec nevím o co go... Nějaké doporučení, stránky, cokoliv pro úplné losery ?

Ideálně se ptejte na přednáškách a acvičeních. Od toho tady jsme, abychom Vás to naučili. Dále doporučuji sekci [ke čtení (Readings)](/readings.md). Neméně důležitou součástí práce i pravidelné programování.


## Co když nemám žádný počítač ani ntb? Low-budget student.

Můžete navštěvovat učebny [Katedry informatiky (KI)](http://www.cs.vsb.cz), když nemáte výuku. Když tam uvidíte volné místo, zajděte za cvičícím, jestli si tam můžete sednout a dělat si svou práci.

Učebny KI jsou tyto (a do většiny z nich je vidět přes okno):

- EB104
- EB113
- EB207
- EB208
- EB213
- EB405
- EB406

Když už nic, tak na budově Nové knihovny jsou kiosky, které fungují na Vaši studijní kartu. Můžete se tam přihlásit a pracovat. OS je opět Linux a můžete se přihlásit na katedrální Linuxový server `linedu.vsb.cz`.


## Jaké IDE mám používat?

Ideálně použijte textový editor a kompilátor na příkazové řádce. Pro programy, které budeme posupně programovat v tomto předmětu není nutné mít nějaké zásadně složité IDE. Pěkným textovým editorem může být např. [Sublime Text](https://www.sublimetext.com/). Zvládnutí používání textového editoru Vám může přinest mnohem více dovedností nejen pro editování zdrojového kódu.

Pokud však bez IDE nemůžete žít, můžete použít jakékoliv IDE. Každé takové prostředí má svá pro a proti. Takové IDE může být např. [CLion](https://www.jetbrains.com/clion/), [Visual Studio Code](https://code.visualstudio.com/).


## Co to znamená, když máme u přednášky UPR napsané Sudý.

To znamená, že výuka probíhá pouze v sudé týdny. Který týden je sudý je možno zjistit na webu [rozvrh.vsb.cz](https://rozvrh.vsb.cz), kde je uveden výčet týdnů sudých a lichých.

